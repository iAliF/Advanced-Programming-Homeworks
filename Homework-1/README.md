برنامه ای به زبان c# بنویسید که شامل کلاس هایی برای اشکال نقطه و مستطیل باشد. برای هر کلاس فیلدهای لازم را تعریف کنید. کلاس ها و مواردی که باید در این تمرین آورده شود به شرح زیر است:

✅ کلاسی برای نقطه (Point)

✅ کلاسی برای شکل مستطیل (Rectangle)

✅ کلاس مستطیل دارای فیلدی از نوع Point می باشند که مختصات گوشه بالا سمت راست می باشد. فیلدهای لازمه دیگر را خودتان تعریف کنید. برای ویژگی های عرض و طول که باید مثبت باشند متد های Set و Get را پیاده سازی کنید.

✅ هر دو کلاس باید دارای دو تابع سازنده (سربارگذاری شده) باشند.

✅ برای کلاس نقطه، متدی برای محاسبه فاصله تا مبدا نوشته شود.

✅ برای کلاس مستطیل متدی برای محاسبه مساحت، متدی برای محاسبه محیط نوشته شود.

✅ برای کلاس مستطیل متد عضوی بنویسید که مشخص کند یک مستطیل با مستطیل دیگر همپوشانی دارد یا نه.

✅ برای کلاس مستطیل متد عضوی بنویسید که مشخص کند یک نقطه (پارامتر متد) درون مستطیل واقع شده است یا نه.

✅ برای دو کلاس فوق تابعی با نام Display بنویسید زمانی که روی شی فراخوانی میشود مشخصات شی مورد نظر را با توجه به کلاس مربوطه نشان می دهد. برای مثال در کلاس نقطه خروجی این متد بصورت زیر است:

(x=22, y=12.6)

برای کلاس مستطیل:

(x=11, y=33.2, width=22, height=44)

✅ در تابع Main از کلیه کلاس ها شی ساخته شود  و تمامی متدها و توابع سازنده حداقل یک بار فراخوانی شوند و در خروجی پیغام های مناسب نیز چاپ شود)